# Inviter UE

Dersom dere har behov for kontraktsmedhjelper/UE kan man invitere inn disse etter at ditt foretaks innregistrering er behandlet og godkjent av oppdragsgiver.

Gå til Hjem-siden i HMSREG Portal og velg "Inviter underleverandør" under Mine oppgaver.

1. **Velg hvilket prosjekt du vil invitere inn underleverandør til fra nedtrekksmenyen**

2. **Fyll ut informasjon**
    *   Søk på orgnr eller orgnavn. Nedtrekksmenyen er blank før du begynner å søke.
    *   Legg inn en kort beskrivelse av fagfeltet eller hva underleverandøren leverer til prosjektet, eks. elektro, riving, grunnarbeid, bemanning.
    *   Velg kontraktstype for denne leveransen:
        *   *Innleie fra bemanningsforetak*: Arbeidet utføres under innleiers ledelse og kontroll, og det er innleier som bærer risikoen for arbeidsresultatet.
        *   *Innleie fra produksjonsbedrift*: En annen produksjonsbedrift leverer hovedsakelig arbeidskraft. Arbeidet utføres under innleiers ledelse og kontroll, og det er innleier som bærer risikoen for arbeidsresultatet.
        *   *Entreprise/oppdragsavtale/annet*: Entreprenør benytter egne arbeidstakere til å utføre arbeid på oppdrag fra en oppdragsgiver. Entreprenøren er forpliktet til å levere et bestemt resultat, og arbeidstakerne er underlagt entreprenørens ledelse og kontroll, og ikke innleiers.
    *   Legg inn mobilnummer. Dersom vedkommende allerede har en bruker i HMSREG fra før, vil navn og e-post automatisk fylles ut. Dersom dette er en helt ny bruker, må du legge inn navn og e-post manuelt.

3. **Klikk 'send invitasjon'**
    Kontaktperson for UE vil få invitasjon til HMSREG slik at de kan fylle ut innregistreringen for sitt firma.
