# Legg til nye HMS-kort

Dersom du skal legge til helt nye HMS-kort for firmaet ditt må HMS-kortet skannes via HMSREG sin mobilapp. Da blir kortet tilgjengelig i HMSREG og kan legges til på prosjekter.

Merk at man ikke trenger det fysiske kortet for å scanne QR-koden. Det holder at dere har en kopi/utskrift/bilde på e-post med det nye kortet. Dermed er man ikke avhengig av at arbeidstaker skanner koden på kortet selv, og det er mulig at arbeidsgiver, administrasjon, eller andre, skanner kortene til arbeidstakerne sine basert på en utskrift/kopi.

Last ned HMSREG mobilapp fra Apple store/Google Play. Du må ha har minst versjon 1.15.0 (iOs/iPhone) eller versjon 5.15.1 (Android) for å kunne skanne QR-koden.

1. **Åpne HMSREG mobilapp og klikk 'Skann HMS-kort' nederst.**
    En trenger ikke å logge inn i app'en for å gjøre dette.

2. **Skann QR-kode.**

3. **Logg inn på https://portal.hmsreg.com/ og gå til 'Mitt selskap'.**
    *   Fyll inn mobilnummer i kolonnen 'mobilnr. til verifisering'. Vi gjør en kontroll opp mot 1881.no for å verifisere mobilnummeret. Det kan derfor ta litt tid før mobilnummeret blir verifisert.
    *   Fyll ut informasjon som kategori, faggruppe, hovedspråk, nasjonalitet og 'bransjeerfaring fra'.
    *   Vi anbefaler å legge inn all informasjon med én gang. Da er det enkelt å registrere mannskapet på prosjekter. All informasjon som legges inn her vil gjenbrukes.

4. **Gå til aktuelt prosjekt via 'mine leveranser' på forsiden i portalen.**
    Plukk opp HMS-kortet og legg det til på prosjektet. Sørg for at all påkrevd informasjon er lagt inn (alle kolonner i mannskapslisten må fylles ut).
